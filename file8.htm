<HTML>
<HEAD>
<TITLE>Веб-сайт Кузнецовської загальноосвітньої школи №2</TITLE> 
</HEAD>
<BODY BACKGROUND="Праздникфон.jpg" TEXT="purple" LINK="blue" VLINK="purple" ALINK="purple" >
<CENTER>
<FONT FACE= "TIMES NEWROMAN, Arbat, Kudriashov"
	Size = +2 COLOR =BLUE>
	<B>Історія школи</B></CENTER>
</FONT>
<BIG>
<P>
1 вересня 1982 року школа №2 відчинила двері для своїх перших учнів. Офіційно приміщення школи було здано в 
експлуатацію будівельниками 30.12.1982р. Рішення про введення шкільної будівлі в експлуатацію прийнято радою
 народних депутатів Володимирецького району «Про прийом в експлуатацію школи на 1176 учнів в селищі Кузнецовську»
 кошторисною вартістю 751,52 тис. карбованців з оцінкою «добре». Документ підписано головою виконкому 
Сідлецьким О.С. та секретарем виконкому Тарасюком П.Г.
<P>
Перший рік в школі не діяли спортзал та актова зала. Урочисті події проводились на другому поверсі в коридорі.
Санстанція відмовлялася вводити школу в експлуатацію в зв’язку з незакінченням будівельних робіт, але перша 
школа була перевантажена і тому частина класів з 1 вересня почала навчатись в школі №2.
<P>
В 1983 році був перший випуск 10-го класу, який нараховував 20 учнів. Класним керівником випускного класу був 
вчитель фізики Рижий Василь Тарасович. Він завжди тепло згадує свій перший випуск і пишається успіхами у навчанні 
своїх вихованців. Першу золоту медаль отримав учень цього ж класу Рубан Віктор. 18 учнів закінчили школу без 
жодної трійки.
<P>
Першим директором школи була призначена Рєпіна Олена Іванівна, яка через рік виїхала з Кузнецовська у зв’язку
 з переводом чоловіка на іншу роботу. Директором школи стала завуч Ляшко Галина Григорівна. 
У 1987 році керівництво школою прийняв Шелкович Феодосій Іванович. Саме на період його керівництва припадає
 різке збільшення учнів в школі. Після Чорнобильської аварії різко збільшилася кількість учнів в місті за рахунок 
переселенців. 
<P>
В 1987-88 рр. було десять 1-х класів, а найбільша кількість учнів (2042 уч., 64 класа) навчалась у школі у 1988-89н.р.
 Саме тоді за ініціативою і під керівництвом Шелковича Ф.І. було добудовано приміщення їдальні, другий спортивний
 зал, прибудова для початкової ланки і збільшено фойє школи. Саме завдяки цим прибудовам у 1999 році школа змогла 
перейти на однозмінне навчання.
<P>
З виходом на пенсію Шелковича Ф.І. директором школи в 1998 році призначають заступника директора школи №3 
Романік Людмилу Яківну.
<P>
Станом на 14 листопада 2007 року в школі №2 зустрічали 25-річний ювілей школи 14 вчителів, 4 техпрацівника і 
лаборант, які працюють в даній школі з 1 вересня 1982 року.  
<P>
На 1 вересня 2008-2009н.р. в школі №2 працює 89 вчителів, 42 працівника по обслуговуванню шкільних приміщень та 
навчається 918 учнів. Сьогодні середня наповнюваність класів становить 23-26 учнів, тоді як у 1986-90рр. в класах
 було понад 40 учнів.

</BIG>
</BODY>
</HTML>